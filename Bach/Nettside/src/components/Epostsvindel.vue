<template>
    <div>
      <h1>E-post Svindel</h1>
        <p>Systemet vi bruker til å sende e-post med i dag er basert på relativt gammel teknologi. Protokollen for å sende e-post, kalt SMTP, ble utviklet så tidlig som på 1970-tallet. Det er flere problemer med at denne teknologien er såpass gammel, og det er derfor viktig å være klar over at e-post i dag er blant de enkleste måtene å bli svindlet på. Svindlerne er gjerne kreative, kjenner til teknologiproblemene, og vet akkurat hva de skal gjøre for å få deg til å tro at e-posten du mottar er ekte.</p>

        <p>Per i dag er e-post blant en av de vanligste måtene å bli svindlet på på internett. På grunn av den dårlige sikkerheten i systemet og svindlerne som vet hvordan de skal utnytte dette. Vanlige e-postbrukere mottar i dag flere spammailer hver eneste dag! Noen e-postservere klarer å legge merke til slike e-poster for deg og legge dem i en egen mappe gjerne kalt "søppelpost" automatisk, men i svært mange tilfeller klarer det ikke å stoppe svindelen i å komme gjennom til din innboks. Med disse enkle grepene under kan du sørge for at du ikke faller for svindelen.</p>

        <h3>Forfalskning av e-post</h3>
        <p>Det er veldig enkelt å skulle skrive et brev, undertegne det i noen andre sitt navn for så å sende det videre med posten. Posten vil ikke sjekke hvem du er eller hva som står skrevet i brevet du sendte. Litt det samme foregår i et e-post system. Fordi systemet er så gammelt, så er sikkerheten til dette systemet dessverre ganske dårlig. Det er derfor mulig for svindlere å sende e-post, fra det som tilsynelatende skulle vise seg å komme fra en tjeneste som du er vandt med og føler deg trygg på. Derfor er det viktig å være på vakt for å avsløre svindlerne før det er for sent.</p>

        <p>På bildet nedenfor ser vi et eksempel av et svindelforsøk. I denne e-posten ser vi en e-post der svindleren har forsøkt å utgi seg for å være DNB kundeservice. Én måte å avsløre denne svindelen på er ved å lese på teksten som står. For eksempel på siste setning står det "Hvis dataene er riktig, betalingen vil skje i dag". Dette kan vi enkelt avsløre som svindel ettersom vi kan forvente at e-posten fra en ansatt i DNB kundeservice skal foregå på bedre norsk språk.</p>

        <figure>
            <img height="300" width="450" src='../assets/images/epostsvindel1.jpg'>

            <figcaption>
                <p> Her er et eksempel på forfalskning av e-post. Avsenderen utgir seg for å være fra DNB Kundeservice, men ved å titte på språket i e-posten, ser vi at dette ikke er språket vi kan forvente av en ansatt i kundeservice hos banken DNB.</p>
            </figcaption>
        </figure>

        <p>I eksempelet nedenfor ser vi en e-post sendt fra spillselskapet "Jagex". E-posten ser nesten identisk ut til e-posten som sendes fra det faktiske selskapet. De samme bildene, tekstene og innholdet i e-posten er identisk. Nettsiden til den ekte siden er "secure.runescape.com" og vi ser at til og med dette stemmer i e-posten. Vi kan imidlertid avsløre at denne e-posten er svindel ved å holde musepekeren over linken og lese hva som står i det hvite feltet. Her ser vi at hvis vi trykker på denne linken kommer vi inn på "https://u.nu/vlz9". Dette er ikke den samme linken som http://secure.runescape.com som står i teksten. Hvis du da velger å trykke på denne linken kan svindleren stjele din informasjon som f.eks innloggingsinformasjon (brukernavn, passord), kredittkortopplysninger og finne ut at du har trykket på linken. Dette anses som et svært godt planlagt svindelangrep mot personen som mottar e-posten. Svindleren har her utført et veldig overbevisende angrep. Her gjelder det å holde tunga rett i munn!</p>

        <figure>
            <img width="700" src='../assets/images/epostsvindel2.png'>

            <figcaption>
                <p>Denne e-posten ser nærmest identisk ut med en e-post som spillselskapet "Jagex" sender ut til sine brukere. Språket er godt skrevet, men vi kan imidlertid avsløre svindelen ved å holde musepekeren over linken.</p>
            </figcaption>
        </figure>


        <h3>Andre eksempler</h3>
        <p>På bildet under er enda et eksempel på en e-post svindel. Men i dette tilfellet prøver ikke svindleren å utgi seg for å være noen andre. Svindleren utgir seg for å være en hacker og forteller her at han har hacket enheten din og truer med å avsløre noe du ikke ønsker at andre skal få vite om. I slike tilfeller kan vi konkludere med at e-posten er svindel. Aldri stol på slike mailer som sendes over e-post. Det svindleren forsøker å gjøre her er å skremme deg såpass mye, slik at du til slutt vil bli for redd for hva konsekvensene kan bringe, og dermed betale personen. Grunnet denne sensitive informasjonen vil svindleren få deg til å føle at du ikke kan fortelle noen andre om trusselen du har mottatt. Personen ønsker å motta penger gjennom en valuta som heter "Bitcoin" som er en relativt anonym valuta slik at ingen skal gjenkjenne svindleren.</p>

        <p>Det er derfor viktig at du ikke går på slike trusler uansett hvor skummel du synes den ser ut og hvor mye informasjon de har om deg. Hvis du får en lignende e-post og svindleren f.eks sier at han har navnet ditt og adressen din, så er dette kun noe svindleren tar med for å gjøre deg mer overbevist om at svindleren har rett. De er svært utspekulerte og henter ut informasjon om deg fra tredjepartssider fra f.eks Facebook og andre tjenester. En annen måte vi kan avsløre svindelen på er ved å lese på språket. Det er mye av teksten i denne e-posten som ikke er skrevet på godt norsk.</p>

        <figure>
            <img width="700" src='../assets/images/epostsvindel3.png'>

            <figcaption>
                <p>Direkte trussel som ber deg sende penger til en person som truer deg med å avsløre noe du har gjort på et nettsted. Ikke tro på noen slike mailer hvis du får dem. Svindleren er ute etter å skremme deg slik at du til slutt blir for redd og ender opp med å betale.</p>
            </figcaption>
        </figure>

        <h3>Hvordan oppdage svindel?</h3>
        <p>Svindlere forsøker ofte å få deg til å reagere ved spille på følelsene dine. Kanskje forsøker svindleren å true deg med noe så pinlig at du ikke tørr å melde fra til poliet eller venner og familie, eller kanskje de sier at du bør reagere kjapt før det er for sent. Eller kanskje svindleren forteller deg at du har vunnet eller arvet en stor sum penger og ber deg ta kontakt? Det brukes mange ulike metoder, og det gjelder å ha tunga rett i munn. Dersom du vet at du forventer en e-post, e-posten er på godt norsk (eller god engelsk) så kan du i det minste føle deg tryggere på at dette er noe du kan stole på.</p>

        <h3>Generelle råd</h3>
        <ul>
            <li>Vær skeptisk til e-post som er skrevet på dårlig norsk. Disse vil sannsynligvis være svindel. Hvis du f.eks får en e-post fra Telenor kan du anta at denne er skrevet med en god norsk skrivemåte.</li>
            <li>Er du i tvil om e-posten er svindel kan det være lurt å høre med bedriften det gjelder. De kan sannsynligvis bekrefte eller avkrefte om e-posten du fikk er fra dem.</li>
            <li>Anse alltid e-post som et usikker system. Vurder alltid hver e-post du får før du trykker på noe i e-posten eller besvarer den.</li>
        </ul>

        <h3>Andre råd og tips:</h3>
        <ul>
            <li>Avsender: Sjekk alltid navn på avsender mot epostadressen til avsender. Får du en epost fra f.eks Elkjøp med avsender epostadresse som er werksyae9823@mail.com så er det ikke ekte.</li>

            <li>Ny avsender ved svar: Avsenders e-postadresse kan ikke alltid stoles på. en slik falsk epost krever ALLTID et svar tilbake, om man da trykker svar på denne eposten og det kommer en helt annen epostadresse i mottakerfeltet er det svindel. </li>

            <li>Vedlegg: Vedlegg som følger med fra en epost: kjørbare programmer som slutter på .exe, .msi, .scr, scriptfiler som slutter på .vbs, .js, .bat mm. og officedokumenter kan inneholde virus og bør ikke åpnes dersom du er usikker. Skulle du tilsynelatende motta noe slikt fra en du kjenner, spør gjerne personen via en tlfsamtale først for å være sikker. Noen ganger kan .pdf filer inneholde skadelige filer så sørg for at Adobe Reader er oppdatert til enhver tid. Dette hjelper med å tette slike sikkerhetshull i PDF-filene.</li>

            <li>Linker: En svindel e-post inneholder ofte en link de ønsker du skal klikke på. det kan se ut som en link til en film på YouTube ol. Men om du holder musepekeren over uten å klikke får du opp hvor linken virkelig sender deg. Dersom de linkene ikke samsvarer er sjansen stor for at det er svindel og du kan bare slette eposten du har mottatt.</li>

        <figure>
            <img height="100" width="250" src='../assets/images/epostlinksvindel1.png'>
        </figure>

        <li>
            Luredomener: Noen svindlere utgir seg for å være fra kjente firmaer som f.eks banken DNB. De legger ved linker som ser tilsynelatende normale ut, også når du holder over. Forskjellen er at de endrer små ting i siden til virkelige DNB og den siden de vil ha deg på. EKS: www.dnb.no/kundeservice mens svindlere vil ha deg til å klikke på en link som ser slik ut: www.dnb-no-kundeservice.net. De kan se like ut, men oppbygningen av nettadressen er noe endret. </li>
        </ul>

        <img height="300" width="300" src='../assets/images/yesepost.jpg'/>

        <p>
            Er man usikker om det man mottar er korrekt, kontakt avsender om mulig på en annen måte for å avklare. Virker det som står i eposten for godt til å være sant, er det ofte det. Særlig om man har vunnet 100 millioner kroner om man bare trykker på en gitt link.
        </p>
  </div>
</template>
